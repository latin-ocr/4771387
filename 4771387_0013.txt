7

atque ὃμόζυξ ¹) et Aeschyl. Agam. 806 ζευχθεὶς ἕτοιμος ἦν ἐμοὶ σειραφόρος (conf. 1611 Κ) una
memoratur et iugi et funis communio. Itaque ὃεξιόσειρον cum Sophocles¹ Martem dixerit,
nonnisi ecum dexteriorem deum appellauit neque rerum circensium gnarus equi praestantiam
significauit, sed religionem quandam ni fallor uetustissimam testatus est, qua imbuti dexteriora
potiora esse sinisterioribus ducebant: quae de tonitruum auium pedum dexteriorum faustis
ominibus apud ueteres scriptores tradita sunt ea omnibus nota esse opinor. Eadem religione
ducti et in curribus ecum dexteriorem maiore honore adfecisse uidentur ueteres sicuti eorum
quos honorifice deducebant latus sinistrum tegebant, ut dexteriores illi ambularent: nam
Actiaco triumpho Tiberius currum Augusti comitatus cst sinisteriore funali equo cum „Mar-
cellus Octauiae filius dexteriore uelleretur (Sueton. Tib. 6). Quod modo exposui de capitibus .
iugalium conuersis funalium diuersis ex artis monumentis satis omnibus notum, iam obser-
uasse puto uiros doctos non eo quo solent ordine equos quadrigae illius celeberrimae in
ecclesia Sancti Marci apud Venetos esse collocatos. Itaque non ecum Sophocles Gradiuum
patremappellauit sed ecum praeclarum, ecum nobilem immo nobilissimum omnium, sicuti
mulieres illae apud Eleos Bacchum non taurum sed taurum dignum indigitabant. Constat
uero ipsa illa animalia quae deorum dearumue sacra erant sacrificio solita esse offerri immor-
talibus: et uocabatur Liber pater ἄξιε ταῦρε apud Eleos et laudantur a populo Atheniensium
ephebi in plebisscito CIA II 471, 13 ὅτι . . . ἔπεμψαν τοῖς Διονυσίοις ταῦρον ἄξιον τοῦ θεοῦ ὃν
καὶ ἔθυσαν ἐν τῷ ἱερῷ τῇ πομπῇ. Equos in Graecorum sacrificiis Marti oblatos esse, quod
sollemne erat apud Romanos sacrificium (conf. Paulus Festi p. 81) nunc testimoniis ueterum
prolatis probare nequeo: tamen quo rectius illarn δεξιόσειρος uocem intellegas, illud consideres
uelim quod Varro apud Festum p. 178 et apud Plutarchum Quaest. Rom. 97 quaesiuit: διὰ
τί τοῖς [Ὀκτω]βρίαις εἰδοῖς ἱπποδρομίας γενομένης ὁ νικήσας ὄέξιος ἱερὸς 2) Ἄρει θύεται καὶ τὴν μὲν
οὐρὰν ἀποκόψας τις ἐπὶ τήν Ῥήγειναν καλουμένην κομίζει καὶ τὸν βωμὸν αἱμάσσει, περὶ δὲ τῗς κεφαλῆς
οἱ μὲν ἀπὸ τῆς ἱερᾶς ὁδοῦ λεγομένης, οἱ δὲ ἀπὸ τῆς Σιβοόρης ’καταβάντες ὃιαμάχονταις Vnde apparet
Martis ὃεξιοσείρου religionem uetustissimam fuisse et apud Graecos et apud Italos neque causas
nos religionis istius illa qua Varro fecit ratione quaeremus contenti religionis ipsius cognitione
et ratione recuperata.

ΙΙΙ. Tarquinio Superbo regnante cum in Capitolio ad templi Iouis fundamenta
iacienda solum effoderetur, mirum factum esse prodigium in annalibus populi Romani traditum
suit: inuentum esse caput humanum summa cum Romanorum Tuscorumque et admiratione
et horrore. Quod caput alii perhibent fuisse litteris Tuscis conscriptum, alii sanguine offusum
et cruore maculatum, sunt denique qui facie integra illud apparuisse tradant: cons. Liu. I 55, ὅ
Dionys. antiq. Rom. IV 59 (Dio. Cass. fragm. 11, 8) Isidor. orig. XV 2, 31: unde apparet
antiquitus nihil traditum fuisse nisi caput inuentum esse cum ad templi substructiones faciendas
terram effoderent, summa cum Tuscorum inuidia (Plin. XXVIII 15) qui populo Romano
praeclarum id fortunatumque esse intellegerent. Quod de capite illo annales uetustissimae
memoriae tradiderunt, id aperte non est λόγος sed μδθοςῑ etenim sicut apud. omnes gentes
ita apud Romanos facta maiorum initio fabulis posteris tradebantur, postea historiis uerisque
rerum gestarum narrationibus. Quam fabulam quonam pacto interpretari et intellegere

¹) συνεζευγμένος schol. Comparatio inepta nisi de biga cogitat poeta. Quod nos dicimus Zugstrang,
eius rei ne uocabulum quidem fuit apud antiquos. Pou. I 141 οἱ μὲν ὑπὸ τῷ ζυγῷ ζόγιοι, οἱ δὲ ἑκατέρωθεν . . .
σειραῖοι καὶ αἱ τούτων ἡνίαι σειραὶ καὶ παρηορίαι. Dionys. Halic. ant. Rom. VII 73 σειραῖος ἵππος ῥυτῆρσι „fild-
μενος (Aponon. Rhod. 111 1237). Conf. σειραγωγός.

²) Recte tradita temptare noli: nimirum e uoce antecedenti ἱπποδρομίας illud ἵππος quod desideratur facile
suppleas. Rigor-um uictricium dexterior Festus l. s,


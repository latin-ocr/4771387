Bnes Ianum sunt prima. Quam sententiam Varronis (apud Augustin. de ciu. d.
VII 9) secutuS, commilitones humanissimi, in principio huius libelli quaestionem de Iani dei
natura saepenumero propositam soluere conabor sed ita ut hanc potissimum rem suscipiam
explicandam quonam iure priscum illud Italorum numen inde ab Aboriginum Faunorumque
aetate artifices bicipiti in templis et delubris effinxerint imagine. Atque nolite putare homines
per mille annos eos quos nos nostris lucubrationibus perlustrare solemus cum deum ture uino
libo farre piarent recte intellexisse etiamtunc eam quam prisci illi significare uoluerunt dei
naturam ancipiti signo: etenim uanae coniecturae sunt quae Varro 1. s. quae Ouidius fast,
1 103 seqq. postremo quae Procop. de bello Goth. 125 de Iano gemino exposuerunt. Quos
secuti cum uiri docti Iani caput duplex ita interpretentur, ut quasi Solem utrumque τὸν
ἀνίσχοντα atque τὸν δύοντα ita significari Ianumque Solis et orientis et occidentis quasi iani-
torem esse coniciant ueluti Preller eiusque ὃιασκευαστής mythol. Rom. p. 168, tota uia errarunt
me iudice simplicemque imaginis explicationem aspernati in grammaticorum gyros deducti
sunt inexplicabiles. Nimirum illud quod Procopius alii de Iano referunt quod τοῦ προσώπου
θάτερον μὲν πρὸς ἀνίσχοντα τὸ δὲ ἕτερον πρώς δύοντα ἥλιον τέτραπται, id omnium deorum omnium-
que sanorum commune esse facile apparet: quod de Iano utriusque Solis ianitore suspicati
sunt, ideo stare nequit, quod dei non solum bifrontis sed etiam quadrifrontis exstabat imago:
de cuius imaginis significatione inepte hariolantur Macrobii (Ι 9) Seruiique (ad Verg. Aen.
VlI 607) auctores de quattuor climatis quattuorue caeli regionibus somniantes.

Quid igitur cogitauit ille quisquis fuit artifex qui primus deum ita πολυπρόσωπον fingere
est ausus? Religiones populorum quas ne posteri quidem illorum qui eas constituerunt recte
uidentur intellexisse ad certas quasdam causas et origines redigere audax sane est et plenum
opus-aleae: tamen si non aleatorum aut coniectorum modo casum sequemur ducem sed uia
et ratione progrediemur ,in disputando dubito an propius accedamus ad ueritatem. Priscorum
populorum numina secundum ipsorum opiniones ab hominibus multum diuersa non suere: et
laetabantur di et dolebant, ducebant nubebant edebant potabant similes mortalium neque
dubitaveris si in fictilibus quibusdam quae fictilia 'omnia fere in eandem comparata esse
apparent figuram eisdemque picturis ornata legeris Aecctiai Coirai Lauernai Meneruai pocolom
quin his uasculis in lectisterniis di ipsi si dis placet usi sint ad potandum: fictilia enim appone-
bantur dis immortalibus in conuiuio neque auri argentiue luxuriam probauit Iuppiter optimus
maximus aegre illud ferens quod non iam idem epulo cibus atque epulae Iouis omntpotentis


5

etiamnunc in custode illo Ius centoculo deum caeli supremum agnoscimus ὃς πάντ’ ἐφορᾷ καὶ
πάντ’ ἐπακούει qui quondam Ζεὺς πανόπτης audiebat: forma uero eadem fingi solebat qua Ianus
bifrons, ueluti in uasculo in bullet. Neapol. 1845111 tab. IV delineato et in fragmento Aegimii
in schol. Eurip. Phoen. 1116 Argum Iouis filium τέτρασιν ὀφθαλμοῖσιν ὁρώμενον ἔνθα καὶ ἔνθα
effingi et uidemus et audimus. Heram Argo unum oculum in occipitio posuisse tradit Phere-
cydes in schol. Eurip. l. s.: quem oculum Ioui illi apud Argiuos in fronte locarunt. Sed
talia simulacra barbarorum modo confecta aspernati sunt Graeci quasi prodigia et portenta,
seruauit tenax uetustatis religio populi Romani, quamquam et apud Italos Diana Ianum
patrem indigenam sed prodigiosa forma praeditum aspernata Apollinem Graecum fratris
loco habere maluit.

Sicuti apud Romanos et Ianus et Diana, ita apud Graecos non solum Ἵῖκατος illc
lucis deus colebatur qui quocumque uult radios suos certo cursu emitteret scd etiam Ἑκάτη
femina. Si ea quae de Iani figura modo exposui quam simpliciter explicari dixi oportere
repudiatis philosophorum rationibus captiosis accurate consideraueris, iam intellegoe in Hecates
simulacris nobis seruari antiquissimam numinis illius figuram, qua omnia ubique quae fiant et
agantur a numine illo siue deo siue dea cerni posse suo modo significabant. De Hecates
natura quam quasi alteram Artemin aut Selenen esse apparet satis illi dixerunt qui dehac
dea egerunt: iuuat tamen conferre, quomodo et Hecate ianitrix et Ianus ille ianitor quasi
Ἀπόλλων θυραῖος hoc ipso officio suam prae se ferant affinitatem: etenim et Romae Ianus
ianuas et limina seruabat (Ouid. fast. I 173) et Athenis Ἱῧκοίτεια πανταχοῦ πρὸ τῶν θυρῶν collo-
cata erant secundum Aristoph. Vesp. 804 nec non in aditu arcis Ἑκάτη illa προπυλαία (Hesych.
s. u. προπυλαίοι) siue ἐπιπυργιὸἱα. Qualis simulacrum illorum forma fuerit quae ad ianuas posita
crant nescimus: πολυπρόσωπος sane Hecate illa fuisse putanda est quae in aditu domus poni
solebat sicut Ianus geminus: neque alia figura deam induit Alcamenes qui primus Hecates
signum ita finxisse traditur artifex (apud Paus. 1130, 2) populi religionem secutuS, cum Myro
ὁμοίως ἓν πρόσωπόν τε καὶ τὸ λοιπὸν σῶμα Hecates apud Aeginetas effinxerit, siue quod bar-
baram illam et portentosam formam deae indigne ferebat siue quod deam illam πολυπρόσωπον
'Atticorum Aeginetae non colebant. Sensim enim Hecate propter idoli barbariem in con-
temptum ueniebat factaque est dea muliercularum intimaeque plebis neque in ordinem XII
deorum recepta et ab Apolline spreta, qui Artemin sibi sociauerit, sicut apud Romanos
Diana Iano posthabito Apollinem. Animaduertas denique uelim quod apud Romanos Macrobio
auctore 19, 7 Ianus ille tanquam Ἀπόλλων οἱγυιεύς cum claui ct uirga figuratur. quasi onmium
ct portarum custos et rector uiarum et in compitis collocabatur: neque aliter apud Graecos
Hecate illa ἐνοόία sive Triuia3 quam quod tribus potissimum faciebus insignem finxerunt
antiqui ¹), non tanti faciendum esse duco quanti quod omnino pluribus. Videlicet uidere
utroque uersus et poterat et debebat Ianus deus: quare ἐφ’ ἑκατέρῳ προσώπῳ dei bifrontis
fores aheneae fuere (Procop. de bell. Goth. Ι 25) duae, aut quattuor Iano quadrifronti (Seru.
ad Aen. V11 607): quae ideo belli tempore patebant, ut ciusdem conspectus per bellum pateret.
sicuti Seruius ad Aen. 1 294 recte coniecit.

Itaque fuit tempus cum et Graecorum et Italorum populi barbarorum ritu deorum
figuras et bicipites et tricipites et quadrifrontes fingebant, quo numinis illam diuinam cuncta
uidendi potentiam suo modo significarent: postea uero portenta illa quo similiores hominum

 

¹) Laborasse multum artifices in (leae tricipitis simulacris fingendis ex eis quae etiamnunc exstant rigari>
apparet ueluti ex anaglypho illo arae maximae Pergamenorum: bicipitem illam deam quae iu Rheginorum nummis
conspicitur Hecaten esse inde conieiat aliquis, quod et modius capitibus impositus et capilli cultus deae illius pro-
prius esse uidetur.


6

deos pro pulchritudinis quasi legibus et regula humanitatis fingere solebant artifices, prorsus
aspernabantur, ita ut pauca usus illius etiamnunc exstent uestigia. Veluti Aquilonis dei
naturam, quem omnino neque sugere neque latere potuerit Orithyia ita significauit figulus in
uasculo annalium instituti Romani 1860 tab. LM ut duplici facie deum delinearet praeditum:
de Bacchi uero aliorum Hermis bicipitibus et de Rheginorum quae in nummis con-
spicitur dea bicipiti (Mionnet description.1 p. 349) difficile erit iudicium, quia et aeui
recentioris illae sunt omnes neque ex religione profectae ad deorum uenerationem et
cultum pertinuisse, sed ueluti lusus causa ex artificum libidine composita ornamentorum loco
fuisse uidentur.

ΙΙ. Sophocles Antigonae u. 139 ἄλλα δ’ ἐπ’ ἄλλοις ἐπενώμα στυφελίζων μέγας Ἄρης
δεξιόσειρος miro profecto et obscuro cognomine Martem nuncupauit, uetustissimum illum
Thebanorum deum quem παλαίχῦονα apud Aeschylum mulieres Thebanorum¹ appellant Sept.
102. Nam quem interpretes quo δεξιόσειρος uocabulum explicent adferunt uersum Aeschyli
Agam. 2:¹06 μόνος δ’ Ὀδυσσεὺς ὅσπερ οὐχ ἑκὼν ἔπλει ζευχθεὶς ἕτοιμος ἦν ἐμοὶ σειραφόρος, eo ideo
nihil efficitur ad Sophoclis locum recte intellegendum, quod Martem Thebanorum potissimum
σειραφόρον et σύμμαχον fuisse minime uerbis illis chori significatur: simpliciter enim Deus
uocatur ecus funalium dexterior. Quod uetustissimae religionis uestigium quod genus et
u. 1144 Arffigonae exstat conturbare nolite interpretationibus artificiosis neque idoneis: hoc
potissimum quaerendum est num rite uocari potuerit ἱππικώτατος ille deus et χαλκάρματος πόσις
’.Χιρροδίτας (conf. schol. Pind. Pyth. IV 87) δεξιόσειρος, sicut Apollinis instar suit λύκος Dianae
lupa Bacchi αἲξ siue τράγος Neptuni ταῦρος id genus alia: nota omnibus opinor cantilena illa
est mulierum Elearum, qua Liberum inuocabant ἐλθεῖν ἥρω Διόνυσε Ἀλείων ἐς ναὸν ἁγνὸν σὺν
Χαρίτεσσι ἐς ναὸν τῷ βοέῳ ποδὶ θύων, ἄξιε ταῦρε ἄξιε ταῦρε (Plut. quaest. Graec. 36) neque
mirabimur etiamsi pauca admodum de Martis cultu et religionibus apud Graecos tradita
sunt, deo bellatori sacrum fuisse ecum bellatorem qui essedis secundum morem uetustissimum
pugnandi iungebatur neque absonum erit sub nomine πώλου Θρηϊκίης intellegi deum Thracium,
cuius χρύσεοι ἵπποι et in Hesiodi carminibus incluti fuerint (Scut. Herc. 192) et in Homeri
(E 3133 O 119). Iungebantur uero quadrigae ita ut duo equi iugo pressi capitibus introuersum
contortis tolutim irent, duo exteriores habenis ducerentur uersis in exteriorem partem capitibus
et iugo liberi quadrupedo cursu cum frena admissa erant et quadrupedante sonitu ut Vergilii
uerbis utar euagarentur: illi uocabantur iugales aut ζόγιοι, hi funales aut σειραῖοι, e quibus
tamen non dexter sed sinister ecus nobilior fuit. Penes sinistrum nimirum equorum funalium
uictoria quadrigae stabat, penes sinistrum ecum bigae, qui solus in fastis circensibus uictor
nominari solitus sit: qua de re conf. F riedlaenderi historia morum p. R. II 29⁴5 Marquardti
Mommsenique manualium VI 523, (ἰ Sil. Ital. XVI 360 Hom. Ψ 338 Soph. El. 2 .
Errant igitur, qui Martem δεξιόσειρον appellari ideo arbitrentur, quod ecus dexterior omnium
nobilissimus suerit et uictoriosus: immo sinister fuit ille νικηφόρος, quod a sinistra currus
summo cum uitae et uictoriae discrimine ad metae pericula flectebantur. Neque ego quidem
illud δεξιόσειρος ad quadrigas potius et ad circum pertinere arbitratus sim quam ad bigas et
ad essedam, qua stantes et homines et deus ipse Gradiuus pugnabant: neque enim de ludis
agitur sed de bello et de Marte omnibus aequo. Etiamsi proprie in quadrigis non omnes,
sed duo exteriores tantum equi appellantur σειραῖοι (Eurip Iphig. Aul. 221), tamen et σειραίους
fuisse omneS, quod quattuor omnes regebantur funibus ab auriga, et duo tantum medios sub
iugo fuisse patet neque illud δεξιόσειρος putauerim esse diversum a verbo δεξιόξυξ, quoniam

Ι

Eurip. Orest. 1017 Pylades appellatur Orestis παράσειρος quod idem illo loco esse apparet


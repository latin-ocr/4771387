9

Ε. Foexstemann die deutschen Ortsnamen Nordhausen 1863 p. 36 et cum Genesis illo loco
quod hodie ‘dicitur Danztgrer Haupt Vistulae bifurcum. Et in gemmis et in anaglyphis et
fluuius et sons e terra prorumpens capite significatur: uide praeter eas quas Otto Iahn l. s.
tab. ΙΙΙ. IV delineandas curauit gemmarum effigies fluuii illius caput taurino uultu praeditum,
quod in anaglyphis Mercurium Panem Nymphas exhibentibus conspicitur (annal. instit. Rom.
1863 tab. L).

Etiamsi uereor ne quis me ualde audaculum dicat et hariolum', tamen eadem
ratione illud prodigium capitis in fundamentis templi Iovis Capitolini iaciendis inuenti expli—
candum et intellegendum esse ego quidem statuerim. Nolite mirari quod tanto horrore
tantaque admiratione et religione homines lympham e terra prorumpentem tunc temporis
exceperint: merito enim poetae ueteres aquam optimum omnium dixerunt et arx et Romae
et Athenis stabat in obsessionibus, dum aqua suppeditabat: qua deficiente periere obsessi
(Appian. bell. eiu. I 32 Plut. Sull. 14). Accedit quod aquas ex solo prorumpentes religiose
uenerabantur Romani: conf. Senec. epist. 41, 3: Alagnorum flumimmz capita uenerantur.
Subita ex abdito uasti amnis eruptio aras leabet. Coluntur aquarum calentium sontes et stagna
quaedam uel opacitas uel immensa altitudo sacrauit e. q. S.

Reliqua quae digna sint de quibus ad interpretandum prodigium illud in condenda
Carthagine factum hoc loco disseratur, ueluti de fluuiis taurino uultu insignibus, de Neptuno
in arce Athenarum modo ecum modo fontem e terra tridente percussa eliciente (Seru. ad
Verg. Georg. I 12. Vergil. Georg. IV 371) ex mythographorum libris quiuis poterit congerere.
Ego quondam multa contuli quibus congestis et duos illos unde profectus sum locos aptius
intellegam et uasculi picturam eius, quod Guilelmus Froehner Choix de vases grecs inedits
Paris 1867 tab. VI proposuit depictum, ubi conspicitur caput feminae ornatum quod Amores
duo circumuolant et Satyri duo nudi magnopere admirantur ligonibus armati. statueram
caput Nymphae descriptum esse, fodientibus Satyris quod apparuerit, eodem modo deam
lympharum e terra caput attollere quo Orontes Antiochenus quoque apud Ouidium (metam.
V 503) Arethusa de se narrat: milei peruia tellus Praebet iter subterque imas ablata cauernas
Hic caput attollo desuetaque sidera cerne. Sed interim in eandem interpretationem alia uia
deductus est Carolus Robert quam in libro cui inscriptum est fabellae archaeologicae anno
1886 Berolini edito capite ultimo protulit uir doctissimus. Itaque cum acta agere nolim, et
de illa uasculi pictura et de aliis id genus uasculis ad Roberti dissertationem lectorem relego.

Ne de etymologia quidem uocis κρήνη omnibus nota disputare in animo est, sed hoc
addere iuuat, sicuti in eis quae supra tractaui monumentis et artis et litterarum capita effo-
diuntur et inueniuntur, ita in aliis capita defodi terraque obrui cum simili aut pari rei sig-
nificatione. Danaides aquariae, puteorum patronae Lernaeorum (Strab. VIII p. 371) Aegypti
fluuii filios trucidant: τὰς μὲν κεφαλὰς τῶν νυμφίων ἐν τῇ Λέρνῃ κατώρυξαν, τά δὲ σώματα πρὸ
τῆς πόλεως ἐκήδευσαν (Apollod. II 1, 5, 11). Nimirum fonticulos ita, indicari qui in palustri
illa regione prorumpant dudum intellexere uiri docti. Danaidum illustrissima Amymone illa
fuit fontis nympha omnium largissimi, iuxta quem hydrae Lernaeae latebras fuisse scriptores
tradunt. Capita eius mortalia ferro et igni exstinxit Hercules, cum μυριόκρανον κύνα Λέρνας
domaret: sed τήν ἀθάνατον ἀποκόψας κατώρυξε καὶ βαρεῖαν ἐπέθηκε πέτραν (Apollodor. 115, 2, 5).
Quid fabulosa ista capitum decisione balbutiat antiquitas, nemo non intellegit: tu si illo loco
quo Hercules caput hydrae immortale defodisse dicitur saxo reuoluto solum fodiendo per-
scrutari uoles, non dubito quin inuenturis sis κρήνης κρᾶτα τὸν ἀέναον. ¹)

¹) Quoniam et campi Argiui et fluuiorum taurisonnium mentio iniecta est, contemplamini quaeso uetu-
stissimam illam aut Inachi aut Erasini (cons. Aelian. u. h. 11 33) imaginem tempore Homerico pictam, quae in

2


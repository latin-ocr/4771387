10

IV. Ingentem profecto fructum artis doctrinae percipimus multoque rectius litterarum
monumenta et Graecarum et Romanarum interpretamur, si auctorum uultus aere uel marmore
expressos etiamnunc contemplari licet: ueluti Lucretii poesin lugubrem et tristem multo
opinor melius intellegeremus si faciem poetae morbo funesto uexati etiamnunc liceret adspicere,
qualis fere illa est poetae cuiusdam ignoti, quem perperam quondam Senecam dixere, nunc
alii alio nomine nominant. Notum est non solum poetarum historicorum oratorum, sed etiam
grammaticorum imagines in scholis collocari esse solitas: quin etiam publice L. Orbilio
grammatico statuam Beneuenti in Capitolio posuerunt (Sueton de gram. 9). Graecorum in
arte grammatica celeberrimus post Aristarchum Aristarchi discipulus fuit Dionysius Thrax,
ille qui circa annum a. Ch. 100 Rhodi docuit, quo ternpore fere γραμματικὴν τεχνήν com-
posuit primus: Romae iam circa annum a. Ch. 86 artem grammaticam compositam esse e
scriptore ad Herennium discimus lV 12, 17 neque dubito quin Aelius Stilo grammaticus
Aristarcheus Rhodo ubi anno a. Ch. 100 Numidici comes legendo ct audrkndo magnos uiros
auocabatur (Liu. 69), Aristarchi doctrinam cuius notas adhibuit Romam introduxerit a Dionysio
acceptam. Rhetor fuit Dionysius et grammaticus (conf. M. Schmidt philol. VH p. 36⁴),
quarum artium utraque et Rhodi et Romae saepenumero ab eodem praeceptore tradebatur
(conf. Strabo XlV p. 650 Sueton. de gramm. 4): adiunxit his artibus et pingendi et caelandi
scientiam: nam Nestoris poculum argento a discipulis collato ipse finxit (Athen. XI 489 A)
et pinxisse traditur Aristarchi magistri imaginem, de qua pauca scriptor Etymologici Magni
p. 277, 53 memoriae tradidit: ἐκεῖνος μέν inquit μαθητὴς ἦν Ἀριστάρχου ὃς καὶ τὸν ἑαυτοῦ
διδάσκαλον ζωγραφήσας ἐν τῷ στήθει αὐτοῦ τὴν τραγῳδίαν ἐζωγράφησε διὰ τὸ ἀποστηῦίξειν αὐτὸν
πᾶσαν τήν τραγῳδίαν (Schmidt l. s. p. 363). Pinxisse igitur traditur Dionysius Aristarchum
ita, ut in pectore eius Tragoediae imaginem collocaret, quod totam tragoediam poterat
ἀποστηθίξειν id est quasi expectorare siue memoriter pronuntiare uir doctissimus. Quaeritur
utrum Aristarchum totum id est hominis staturam uniuersam delinearit, an faciem tantum-
modo cum pectore: sed hoc probabilius illo ideo, quod si in totius corporis effigie Tragoediae
simulacrum in pectore ponitur, nonnihil mea quidem sententia ista doctrinae eximiae notula
inepta esse uidetur tanquam res pusilla et minuta apposita: si in pectore protomae quae
uocatur siue imaginis, multo magis in aperto posita et oculos et animos omnium torquet ad
sese neque Dionysium putauerim Tragoediae figuram Aristarcho in pectore uestimentis
operto posuisse, sed quo magis illud ἀποπηθίζειν indicaretur in nudo pectore neque Musae
tragicae integram figuram in hac re regulis et sensui artificum uix aptam, sed rem satis clare
demonstrare potuit persona tragica appicta. Sollemne uero mansisse Aristarchi simulacrum
per saecula a Dionysio in illam sormam constitutum, qua fuit auctoritate discipulus clarissimus
apud posteros, me iudice statuendum est neque cum marmore aut aere uultum magistri
exprimebant recessisse artifices crediderim ab archetypo manu Dionysii Thracis consecto.
Summam denique inter pictorum plastarumque opera illis temporibus intercessisse affinitatem
ex Pompeianis picturis hodie scimus omnes.

Iam uenit in mentem simulacri illius marmorei quod nunc seruatur in aedium Musei

regia Tirynthiorum suit, ταῦρον et hercle ἄξιον ταῦρον, cui tamen non κυβιστητήρ insidet, sed δαίμων Satyro illi
similis, quem Amenano insidere taurisci-mi fluuio uidemus in nummis Catinensium eadem plane forma praeditum:
conf. 1. Graesse, Handbuch ‹ler Numismatik, Leipzig 1852. tabula XVI 8 XXXV 2. Qui consensus summi erit
momenti non solum ad artis historiam, sed etiam ad omnes religionum uitaeque condiciones et rationes quae inter
Tirynthios et Siculos intercedebant recte intellegendas. Sed (le huius tauri imagine, quem inepte circulatoris esse
uulgo putant, alio loco agam: Aetnae urbis et Tirynthis affinitatem et communionem religionum Cyclopes indicant
qui et hie et illic clari suere.

